# RoboSpel
Programmeer je robot naar de vlag!

Vier robots strijden om de overwinning.
Geef jouw robot de juiste opdrachten om de vlag te veroveren.

# RoboSpel bouwen

## Materiaal

* 4 robotlijven (grote kartonnen dozen)
* 4 robothoofden (kleine kartonnen dozen)
* &gt;100 tapijttegels
* verf die contrasteert met de tegels
* karton

## Robots



## Speelveld

Voor het speelveld worden de tapijttegels geverfd met pijlen en strepen voor respectievelijk lopende banden en muren.
Maak van de losse stukken karton mallen om makkelijker te kunnen verven.
Om het raster beter zichtbaar te maken voor de spelers en de robots kunnen de hoeken van de tegels ook geverfd worden.

# RoboSpel spelen

## Doel
Krijg je robot als eerste bij de vlag.
De vier teams kiezen elke beurt drie commando's voor hun robot.
Deze voert ze vervolgens stap voor stap uit.

## Materiaal

* robotkostuums
* tegels
* pen en papier

## Voorbereiding

* Leg het speelveld uit
* Robots gaan in de hoek staan
* Elk team verzamelt zich bij hun robot

## Spelverloop

Elke beurt kiest elk team drie commando's voor hun robot.
De robots voeren telkens "tegelijk" een commando uit.
Na elk commando bewegen de lopende banden op het speelveld ook.

### Commando's kiezen

* Pak drie vellen papier
* Schrijf op elk vel een commando, je kunt kiezen uit:
    * ↑ 1 tegel vooruit
    * ↟ 2 tegels vooruit
    * ↶ kwartslag linksom
    * ↷ kwartslag rechtsom
* Geef de gekozen commando's aan de robot

### Commando's uitvoeren

Het uitvoeren van de commando's gebeurt in drie stappen.
Elke stap bestaat weer uit twee fases.

1. Robots bewegen
2. Omgeving beweegt

#### Fase 1: Robots
Elke robot pakt het eerstvolgende commando van de stapel.
Robot 1 voert als eerste haar commando uit,
daarna Robot 2, daarna Robot 3 en tot slot Robot 4.
Het papier met het uitgevoerde commando wordt geshredderd.

Bij het bewegen geldt dat robots:
* niet door muren kunnen lopen;
* andere robots voor zich uit duwen;
* andere robots niet door muren heen kunnen duwen.

#### Fase 2: Omgeving
Robots die op een lopende band staan worden 1 tegel opgeschoven,
in de richting van de pijl.
De lopende band is niet sterk genoeg om andere robots weg te duwen.

## Einde
Wanneer de eerste robot de vlag bereikt heeft dat team gewonnen en is het spel voorbij.
